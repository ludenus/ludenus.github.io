+++
archetype = "chapter"
title = "Процеси та практики"
weight = 310
showInToc = true
+++

### Стандарти 
Встановлення стандартів документації є важливим для ефективної коллективної роботи.
У разі регульованих індустрій, таких як телекомунікації, або фінанси, наявність стандартів - критично важливе.
Детальний стандарт забезпечує узгодженість та чіткість у всіх документах, визначає вимоги до створення і підтримки документації, в також враховує фактори, актуальні для ефективної роботи над документацією.
Наприклад міжнародний стандарт ISO/IEC/IEEE 26511:2018 містить такі аспекти системного та програмного інжинірингу як вимоги для замовників та постачальників користувацької документації:
* Описує вимоги та процедури для управління інформацією для користувачів протягом життєвого циклу розробки програмного забезпечення, інформаційних послуг та систем.
* Застосовується до організацій та осіб, що створюють набори даних, окремі інформаційні проекти розробки та внутрішню або службову документацію.
* Охоплює діяльність з управління інформацією, таку як запуск проекту, формування команди, управління інформацією через переклад/локалізацію, вимірювання продуктивності та якості тощо.
* Визначає процеси стратегічного планування, планування проектів, оцінки потреб користувачів, формування команд, управління проектами, вимірювання якості та продуктивності тощо.
* Визначає вимоги до ключових документів, таких як стратегічні плани та плани проектів.
* Не залежить від конкретних програмних засобів і застосовується до друкованої і електронної форм документації.
* Є актуальним для менеджерів, розробників та замовників інформаційних систем, рецензентів, тестувальників та інших, хто залучений до розробки інформаційних систем.
* Мета стандарту - побудова процесів, що дозволяють випускати високоякісну, актуальну, точну документацію для користувачів рентабельним способом.

### Взаємні ревьʼю
Регулярний взаємний перегляд документів колегами, співавторами та рецензентами і надання зворотного зв'язку забезпечує високу якість документації [^1].
Мета взаємного рецензування - це надати можливість іншому співавтору або рецензенту переглянути ваш документ та визначити сфери для його вдосконалення.
Взаємне ревьʼю допомагає покращити якість документа шляхом отримання об'єктивного погляду з боку сторонньої особи, залученню іншої точки зору.
Цей процес конструктивний, коли співавтори мають спільну ціль - створити якісний документ і надають один одному регулярний зворотний зв'язок для покращення загальної якості докуменів.
Ефективний процес взаємного рецензування надає таки переваги:
* Вирішує основні питання структури, мови, слідування загальним правилам та шаблонам
* Допомагає узгодити стилі написання документів в команді
* Досвідченні рецензенти можуть приносити цінні ідеї
* Забезпечує технічну точність з мінімальними зусиллями від оригінального автора


### Платформи для спільної роботи над документами 
Інструменти як Wiki, Google Docs, Microsoft Office Online або Confluence дозволяють багатьом користувачам разом працювати над документами, відстежувати зміни та залишати коментарі.  В залежності від того, як організований робочий процес, спільна робота надо документом може бути одночасною, серіалізованою або повністю асинхронною. Кожен варіант має свої переваги і недоліки.

* Одночасна. Всі співавтори мають можливість вносити зміни одночасно.
    * Переваги: Швидка взаємодія між учасниками, можливість відразу бачити зміни, які вносять інші, та відповідно реагувати на них. Це особливо корисно для оперативних зустрічей або брейнштормів.
    * Недоліки: Можливі конфлікти змін, якщо два користувача намагаються вносити зміни в ту саму частину документа. Також потребує постійного підключення до Інтернету.

* Серіалізована. Співавтори вносять зміни по черзі, тільки один автор може змінювати документ, всі решта чекають, поки він закінчить.
    * Переваги: Зменшує ризик конфліктів змін, оскільки тільки одна особа може редагувати документ у певний момент часу. Це може бути корисно для документів, які потребують послідовного огляду або редагування.
    * Недоліки: Процес редагування може бути повільнішим, оскільки інші учасники мають чекати, поки їхня черга прийде. Це може призвести до затримок у роботі.

* Асинхронна. Співавтори працюють паралельно, незалежно один від одного, до тих пір, поки не захочуть обʼєднати свої правки.
     * Переваги: Гнучкість у роботі, дозволяє учасникам працювати в зручний для них час без необхідності чекати на інших. Відмінно підходить для команд, розташованих в різних часових поясах.
    * Недоліки: Можливі конфлікти при об'єднанні змін, якщо два або більше учасників вносили зміни в тій самій частини документа. Потребує додаткового часу на об'єднання та узгодження змін.

### Системи контролю версій
Системи як Perforce, Subversion, Mercurial, Git дозволяють командам керувати змінами та зберігати всі версій документів, що особливо корисно для технічної документації. Розрізняють такі види систем контролю версій:
* Локальні системи контролю версій:
Ці системи працюють на одному комп'ютері та відстежують зміни у локальних файлах.
Приклад: RCS[^2] (Revision Control System).
* Централізовані системи контролю версій:
Ці системи використовують один централізований сервер, на якому зберігаються всі версії файлів, і клієнти, які отримують копії файлів з цього сервера.
Приклади: SVN[^3] (Subversion), CVS[^4] (Concurrent Versions System), Perforce[^5].
* Розподілені системи контролю версій:
У таких системах кожен користувач має повну копію репозиторію, тобто він має всю історію змін.
Приклади: Git[^6], Mercurial[^7], Bazaar[^8], Darcs[^9].

Будь-яка система контролю версій дає можливість відслідковувати і контролювати зміни.
Але локальні і централізовані системи мають очевидні недоліки: коли повна інформація зберігається лише в одному екземплярі, будь-який програмний або апаратний збій означає втрату всіх даних.
Тому в сучасній практиці переважно використовують розподілені системи контролю версій.

[^1]: Morgan, Kieran (2015). Technical Writing Process: The simple, five-step guide that anyone can use to create technical documents such as user guides, manuals, and procedures.
[^2]: Walter F. Tichy: RCS--A System for Version Control. In: Software: Practice and Experience. July 1985. Volume 15. Number 7. Pages 637–654.
[^3]: William Nagel; Subversion Version Control: Using the Subversion Version Control System in Development Projects
[^4]: David Thomas; Andrew Hunt (2003). Pragmatic Version Control Using CVS. The Pragmatic Programmers.
[^5]: Laura Wingerd (2006) Practical Perforce.
[^6]: Loeliger, Jon (2009) Version Control with Git.
[^7]: Bryan O'Sullivan (2009) Mercurial: The Definitive Guide.
[^8]: Janos Gyerik (2013) Bazaar Version Control.
[^9]: Roundy, David (2005), "Darcs: distributed version management in Haskell", Proceedings of the 2005 ACM SIGPLAN workshop on Haskell, Tallinn, Estonia, pp. 1–4
