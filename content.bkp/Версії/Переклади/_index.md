+++
archetype = "chapter"
weight = 240
title = "Переклади"
showInToc = true
+++

Переклад відіграє ключову роль у спілкуванні та взаєморозумінні між людьми з різних мовних та культурних середовищ.
Передача змісту з однієї мови в іншу - складний творчий процес, який означає не тільки й не стільки механічну заміну слів за словником, але має враховувати культурний, соціальний, історичний контекст для повної та адекватної передачі інформації, ідей та емоцій.
При цьому переклад завжди створює нову версію, яка буде радикально відрізнятись від оригіналу, адже в ній може не бути жодної спільної з оригіналом літери[^1].

Існування декількох версій одного тексту різними мовами дозволяє не тільки доносити інформацію до носіїв різних мов і вивчати нові мови на момент написання тексту, але й дає можливість через тисячі років (!) відновлювати втрачені, мертві мови.
Один з найвідоміших прикладів - Розетський камінь[^2]. 
Стела, на якій 196 року до н.е. було висічено три версії указу мемфіських жерців.
Давньоєгипетським скорописом, давньоєгипетськими ієрогліфами, а також давньогрецькою.
В ХІХ ст саме існування трьох версій тексту, написаних різними мовами, зробило можливим розшифровку єгипетських ієрогліфів Жаном-Франсуа Шампольйоном і іншими дослідниками.

Для якомога точнішої передачі змісту іноді просто було недостатньо однієї мови.
Відомий приклад багатомовних версій тексту Біблії - це Поліглотти[^3], видання Біблії декількома мовами, що були створені з метою кращого розуміння текстів Святого Письма.
Поліглотти містили текст написаний двома або більше (найбільш повні 10 - 12) мовами, зазвичай у паралельних колонках або на сусідніх сторінках.
Використовувались такі видання як в релігійних, теологічних цілях, так і для академічних, філологічних досліджень.

Таким чином, існування різних версій (перекладів) дозволяє:

* Подолати лінгвістичні барʼєри при спілкуванні
* Вивчати іноземні мови
* Оживляти мертві мови
* Точніше передавати зміст


[^1]: Цікаво, що перекладений твір завжди ототожнюється з оригіналом, і автором перекладеного твору все одно вважається не перекладач (який написав весь текст перекладу), а саме автор оригіналу (хоча він не написав жодного слова перекладу).
[^2]: [https://uk.wikipedia.org/wiki/Розетський_камінь](https://uk.wikipedia.org/wiki/Розетський_камінь)
[^3]: [https://uk.wikipedia.org/wiki/Поліглотта](https://uk.wikipedia.org/wiki/Поліглотта)
